 # Clausola di recesso

## Art.8. Regole generali di utilizzo del servizio ed obblighi del cliente
Il Cliente prende atto ed accetta sin da ora che:
-	è obbligato a fornire, ove richiesto, nell’Offerta commerciale, tutte le informazioni che risultano necessarie all’erogazione dei Servizi da parte della IDS&Unitelm; il Cliente è l’unico responsabile dei danni che dovessero prodursi a causa della non veridicità delle informazioni fornite;
-	è obbligato a comunicare, secondo quanto previsto dal successivo art. 12, tutte le variazioni ai dati precedentemente forniti alla IDS&Unitelm e necessari per l’erogazione dei servizi oggetto del presente Contratto; il Cliente è l’unico responsabile dei danni che dovessero prodursi a causa del non aggiornamento delle predette informazioni;
-	è l'unico responsabile della conservazione e della riservatezza dei propri account dei servizi applicativi oggetto del presente servizio di hosting e, conseguentemente, ne rimane il solo ed unico responsabile per tutti gli usi, siano essi dal medesimo Utente autorizzati ovvero non autorizzati;
-	si impegna a non cedere o divulgare (direttamente o indirettamente) a terzi sia le UserId sia le password personali e si impegna a comunicare immediatamente al Fornitore qualsiasi eventuale furto e/o smarrimento e/o uso non autorizzato da parte di terzi della propria UserId e della propria password non appena avutane conoscenza, impegnandosi comunque a manlevare e tenere indenne il Fornitore da ogni e qualsiasi richiesta, anche di risarcimento danni, proposta e/o derivante, direttamente ovvero indirettamente, dal sopra indicato uso od abuso del servizio e/o dell'account.

Anche la pizza
