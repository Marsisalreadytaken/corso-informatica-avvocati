# Introduzione ai comandi da shell

## La Shell

Che cos'è la *shell*?. Il termine *shell* significa letteralmente *guscio* e possiamo definirla come l'interfaccia tra l'utente e il sistema operativo.

Nei sistemi *UNIX*, specialmente lato *server*, è fondamentale imparare come gestire un sistema tramite interfaccia a linea di comando (in luogo della più intuitiva interfaccia grafica o GUI).

Da un punto di vista semplicistico la *shell* è un programma e come tale deve essere eseguito. Al riguardo, ci sono due possibilità:

- esecuzione di una *shell* tramite interfaccia grafica avviando il cd. *terminal*;
- esecuzione di una *shell* direttamente da linea di comando (tipicamente ciò avviene nell'ambito di una procedura di autenticazione ad un server remoto via *SSH*).

Ci sono ovviamente varie tipologie di *shell*, la più famosa delle quali è la *shell BASH* (Bourne Again Shell).

